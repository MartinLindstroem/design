---
---
Rapport färgschema
=========================

Detta är en uppgift som gjorts i kursmoment 4 i kursen design. Uppgiften går ut på att välja ett antal olika webbplatser och analysera färgschemat och typsnitten på dessa.

Urval
-------------------------

Webbplatserna som valdes för uppgiften är Sparbanken Syd, Länsförsäkringar och Trygg-Hansa. Webbplatserna valdes specifikt eftersom att de är lätta att jämföra med varandra då de är inom samma kategori, bank/försäkringar.

Metod
-------------------------

Metoden för att utföra undersökningen görs genom att titta på färgerna samt typsnittet på hemsidorna. För att få fram rätt färgvärde från hemsidorna så används verktyget ColorZilla och sedan läggs färgerna in i adobe color för att försöka få fram ett färgschema. Färgschemat och typsnittet analyseras baserat på följande frågor:

* Hur ser färgschemat ut?
* Vilken typ av typsnitt används?
* Används samma typsnitt på rubriker som på brödtext?

Resultat
------------------------

###### Sparbanken Syd

Sparbanken Syd använder mestadels ett analogt färgschema med en gul accentfärg, bortsett från footern som inte följer detta färgschema då den är svart.

Typsnittet är sans-serif på både rubriker och brödtext. Den enda texten som använder serif typsnitt är texten i deras logotyp.

Färgvalet och typografin motsvarar nog den profil webbplatsen vill ha väldigt bra, färgerna motsvarar färgerna på deras logotyp.

<img src="image/sparsyd.png" alt="sparbanken syd bild" width="500" height="300">

Färgpaletten som används på sidan.
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fff">
<td style="height: 50px; width: 50px; background-color: #FEDD46">
<td style="height: 50px; width: 50px; background-color: #D7E9F5">
<td style="height: 50px; width: 50px; background-color: #F3F2F1">
<td style="height: 50px; width: 50px; background-color: #000000">
</tr>
</table>

###### Länsförsäkringar

Om man ska jämföra länsförsäkringars färger med ett färgschema så skulle det nog kunna vara triad, med vitt/grått, blått och rött alternativt ett analogt då dem vita/gråa och blåa färgerna ligger ganska nära varandra och den röda färgen som accentfärg då det inte är lika närvarande som dom andra färgerna.

När man tittar på deras typsnitt så kan man se att deras h1 rubriker använder ett serif typsnitt och resterande rubriker och text använder ett sans-serif typsnitt.

Länsförsäkringar använder samma färgpalett som deras logotyp och den blåa färgen känns väldigt lugn och passar en försäkringshemsida, det motsvarar troligen den profil dom vill att hemsidan ska ha.

<img src="image/lansforsak.png" alt="länsförsäkringar bild" width="500" height="300">

Färgpaletten som används på sidan.
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #F3F3F3">
<td style="height: 50px; width: 50px; background-color: #fff">
<td style="height: 50px; width: 50px; background-color: #D7E9F7">
<td style="height: 50px; width: 50px; background-color: #00427A">
<td style="height: 50px; width: 50px; background-color: #EA2F33">
</tr>
</table>

###### Trygg-Hansa

Trygg-Hansa skulle man nog kunna jämföra med ett triad färgschema som också har vitt/grått, blått och rött. Dock så används den blåa färgen extremt lite, den är nästan inte med överhuvudtaget förutom på förstasidan som en annons för rabatt.

All text på sidan använder ett sans-serif typsnitt.

Färgvalet matchar deras logotyp men passar ändå inte riktigt in i vad dom försöker förmedla. Den röda färgen känns inte lika "trygg" som till exempel en blå eller mer neutral färg när det kommer till bank/försäkrings sidor.

<img src="image/trygghansa.png" alt="trygg-hansa bild" width="500" height="300">

Färgpaletten som används på sidan.
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #F2F2F2">
<td style="height: 50px; width: 50px; background-color: #1485A3">
<td style="height: 50px; width: 50px; background-color: #F00000">
<td style="height: 50px; width: 50px; background-color: #393939">
</tr>
</table>

Analys
---------------------

Efter att ha tittat på resultaten så visar det sig att alla tre sidor har en antingen vit eller ljusgrå bakgrund och accentfärger som matchar deras logotyp. Sparbanken Syd och Länsförsäkringars sidor motsvarar nog den profil dom vill ha på sin webbplats men profilen på Trygg-Hansas sida kan man kanske se som lite "skrikig" och mindre trygg med den skarpa röda färgen som används väldigt mycket.


Övrigt
---------------------

Rapporten är skriven av Martin Lindström
