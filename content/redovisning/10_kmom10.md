---
---
Redovisning kmom10
=========================

Krav
-----------------
#####Uppdrag 1: Analys aktuell webbplatsdesign
Uppdrag 1 var att undersöka ett antal olika webbplatser och försöka se vilka trender som är aktuella för tillfället. Här valde jag att titta på olika kommuners webbplatser eftersom de i princip innehåller samma eller liknande information och tänkte då att det borde bli lättare att se skillnaderna på deras designer.

Jag valde att titta på deras färgschema, typografi och strukturen på deras innehåll då detta var det jag tyckte var lättast att se och jämföra.

#####Uppdrag 3: Webbplats
Uppdrag 3 var att skapa en webbplats åt kunden. Jag övervägde att välja en helt ny installation från me/example men jag valde att utgå från min me/redovisa sida istället då jag tänkte att det kunde spara mig en del tid vilket jag tror att det gjorde. Då kunde jag komma igång snabbare.

På webbplatsen så använde jag mig utav ganska mycket bilder då kunden är en musiker och spelar mycket på konserter och då kändes bilder som visar detta relevant.

#####Uppdrag 4: Tema
Jag började med att skapa loggan åt kunden och sedan skapade jag temat baserat på loggan. Temats färgpalett och en viss del av fonten valdes baserat på loggan som hade olika nyanser av lila och en ganska unik font. Jag bestämde mig för att inte använda den unika fonten till artikeltext då jag tror det hade blivit jobbigt att läsa, där använde jag mig istället utav ett vanligt sans-serif typsnitt.

Temat i sig blev till slut ett ganska minimalistiskt tema men färgerna tyckte jag gjorde ett bra intryck.

Allmänt
-----------------------
Projektet tyckte jag gick bra att genomföra. Det som tar längst tid för mig är ofta att bestämma mig för vad jag ska göra/välja. Det tog lite tid innan jag valde en kund och sedan tog det lite tid att försöka komma på hur temat ska se ut och vilka färger jag ska använda och så vidare.

Rent generellt så skulle jag nog inte säga att projektet var speciellt svårt. I dem andra kurserna jag läst så har det ju varit mer programmering och då är där ofta saker och ting som till exempel är svårt att implementera eller förstå hur man ska göra. Här är det ju bara designen. Visst, att få kolumner och sådant till att ta upp rätt storlek var lite utmanande men annars var det inte speciellt svårt. Det svåraste för mig var nog mer att försöka tänka på vilka design element/principer jag skulle använda, det hade jag lite svårt för.

Jag tycker att projektet är rimligt för kursen.

Tankar om kursen
------------------------------
Jag tycker att handledningen och kursen i sig har varit bra och lärorik. Jag tycker design är ganska svårt och kanske lite "flummigt" men jag tycker att jag har lärt mig väldigt mycket om olika begrepp inom design. Jag är nöjd med kursen.

Jag hade kunnat rekommendera kursen till vänner/kollegor. Om jag skulle ge kursen ett betyg på en skala 1-10 så hade jag nog gett den 7.
